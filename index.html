<h1>Șapte minuni ale lumii antice</h1>


Cele șapte minuni ale lumii antice este o listă ce conține șapte edificii din Antichitate. 
Lista era în principal un ghid turistic pentru călătorii din lumea antică ce voiau să vadă cele mai cunoscute destinații din acea perioadă.

<h2>Istorie</h2>

<p>Cea mai veche versiune cunoscută a listei îi aparține lui Antipater din Sidon și a fost elaborată în secolul al II-lea î.Hr.; se pare că se bazează pe ghidurile populare printre călătorii eleni și cuprinde doar clădiri din jurul Mării Mediterane, unde siguranța călătoriilor era oarecum asigurată. Cele șapte minuni erau considerate minuni deoarece erau printre cele mai populare destinații; încă din 1600 î.Hr. turiștii au zgâriat inscripții pe monumentele din Valea Regilor în Egipt (în acea perioadă Sfinxul avea deja
 o mie de ani). Toate minunile erau construcții antropice; destinațiile naturale nu erau incluse, nefiind populare.</p>

<h3>Cele șapte minuni ale lumii antice</h3>
<ul>
 <li>Marea Piramidă din Gizeh </li>
 <li>Grădinile suspendate ale Semiramidei</li>	
<li>Templul zeiței Artemis din Efes</li>		
<li>Statuia lui Zeus din Olympia</li>	
<li>Mausoleul din Halicarnas</li>		
<li>Colosul din Rhodos</li>	
<li>Farul din Alexandria</li>		
</ul>